---
Title: Design principles kmom06
Description: Rapport om ??
Template: analysis
---

Designprinciper
=======================

I rapporten kommer tre olika personsidor att väljas ut och analyseras utifrån design och designprinciper. Sedan kommer samma analys att genomföras för författarens personsida följt av en jämförelse mellan författarens och de tre andra personsidorna. 

Urval
-----------------------

Urvalet baserades på de tre personsidor som analyserats utifrån färg och typografi i rapporten *Color kmom04*.

Metod
-----------------------

Metoden som användes för att analysera sidorna fortskred enligt följande (per sida): 
1. Webbplatsens mål och syfte presenteras. Frågan "Varför finns webbplatsen till?" besvaras.
2. Webbplatsens design och vad som kännetecknar den rent allmänt kommenteras.
3. Författaren gör en subjektiv bedömning kring om designen gynnar webbplatsens mål och syfte, och/eller vilken känsla som designen ger.
4. Designprinciperna som kännetecknar webbplatsens design lyfts fram och exemplifieras. Designelementen som använts norteras.
5. Huruvida designprinciperna som används är lika/olika för framsidan och undersidorna noteras.

Artikeln https://www.canva.com/learn/design-elements-principles/ ligger som underlag för de designprinciper och element som plockas ut. Färg och typografi kommer inte att vara fokus då sidorna redan analyserats utifrån detta.


Resultat
-----------------------

### https://www.nathanielkoloc.com/
Den önskade profilen för sidan tycks vara professionell men också nytänkande. Den kombinerar ett berättande i första och tredjeperson vilket antyder att sidan vill skapa både ett professionellt och ett personligt intryck. Sidan tycks vilja framställa skaparen som en auktoritetsperson genom att presentera dennes utbildningar, arbetsprojekt och genom att skaparen ger råd till läsaren. Möjligheten att kontakta skaparen och att följa dennes nyhetsbrev presenteras på ett subtilt vis.

Skala används tydligt för att visa vad som är viktigt på sidan. Detta kan ses under *current work* där PARDON presenteras i det överlägset största typsnittet på sidan, förmodligen för att visa att det är vad som är aktuellt just nu. Skala används också under *operating experience* där skaparens arbete på Hillary Clintons president kampanj står ut genom att ta tre gånger så mycket plats som de andra elementen.

Sidan tycks bryta mot att följa ett tydligt grid, istället skapas ett flöde på sidan där det går i perioder av att succesivt smalna av innehållet på sidan, följt av en breddning och sedan avsmalnande igen.

Balans går att finna i footern där symboler som länkar till sociala medier är placerade längst till vänster och mailadress för kontakt är placerat längst till höger. Tillsammans med ett copyright meddelande i mitten så ger det intrycket av en balanserad gungbräda.

Riktning används enligt den naturliga rörelsen på ögonen från vänster till höger med navigationslänkarna uppe i vänstra hörnet. Det används också i bilden högst upp på sidan för att följa växterna som skapar spåret till figuren i bilden.

Bilden på första sidan används också för att skapa ett djup på sidan med spåret av växter, figuren, bergen och solen. Detta kan kontrasteras med resten av sidan som är relativt platt.

Repetition används med solen i första bilden som återfinns som gula cirklar som bullet points längre ner på sidan och som en länk för att scrolla till toppen av sidan längst ner i högre hörnet.

Det finns inte direkt någon huvudsida/undersidor då det endast är en sida med allt innehåll. Men designen tycks vara sammhängande genom hela sidan.

Sidan lyckas väl med att vara både profesionell och nytänkade. Färger och återkommande element gör att sidan känns sammanhängande men inte enformig.

![Koloc 1](%assets_url%/img/Koloc1.png){.firstimg}
![Koloc 2](%assets_url%/img/Koloc2.png){.firstimg}
![Koloc 3](%assets_url%/img/Koloc3.png){.firstimg}
![Koloc 4](%assets_url%/img/Koloc4.png){.firstimg}

### https://www.rhiannonnavin.com/only-child

Sidan tycks fokusera delvis på att sälja Navins bok men också att skapa en inbjudande känsla som uppmuntrar till deltagande. Den verkar också vilja skapa ett personligt varumärke kring Navin då den inte bara handlar om boken.

Balans används tydligt på sidan då samtliga element tycks viktade kring den vertikala mittlinjen på sidan. Detta går att finna i den uppdelade navigationen och i hur de två böckerna på sidan balanseras på vardera sida.

Textur används i headern. Den ger ett papperslikt intryck vilket förmodligen är medvetet då det för en författare som ligger bakom sidan och man vill skapa associationer till böcker.

Linjer används för att bryta av mellan inlägg på *diary* sidan. Kontrasten på dessa är dock så pass låga att de knappt går att se.

Designen på de olika undersidorna är sammanhängande.

Om man antar att huvudfokus på sidan är att sälja böckerna på sidan så kan de anses lyckas med dessa då de står ut tydligt på sidan. Ett fokus verkar dock också vara att presentera innehåll på sidan men det är väldigt jobbigt att läsa på sidan då kontrasterna är mycket låga för texten vilket gör att skaparen misslyckas ordentligt på den punkten.

![Navin 1](%assets_url%/img/Navin1.png){.firstimg}

### http://lorenzoverzini.com/2012/

Syftet med sidan tycks vara att driva kunder till skaparen av sidan som nyligen börjat frilansa. Detta görs genom att presentera skaparens tidigare arbete, priser som denne mottagit och en presentation av skaparen. En blogg del finns också vilket förmodligen är till för att skapa ett ytterigare personligt intryck.

Sidan verkar fokusera på ett lekfullt intryck med mycket färger och rörelse.

Ett tydligt grid med sex kolumner tycks användas. Detta kanske är ett sätt att ge struktur till det annars väldigt lekfulla intrycket.

Djup används på knappar med skuggor vilket får dem att stå ut.

Rörelse används på ikoner på ett något oförutsägbart vis vilket kan vara ett sätt att skapa intresse på sidan och hålla kvar besökaren. Ikonerna ger också en känsla av det lilla extra då det är tydligt att det är något genomarbetat.

En balans på sidan skapas kring mittlinjen på sidan.

Designen är konsekvent på de olika undersidorna.

Jag tror att sidans design hjälper dess syfte. Den visar upp en förmåga att skapa designer som sticker ut.

![Verzini 1](%assets_url%/img/verzini1.png){.firstimg}




Analys
-----------------------

I samtliga sidor finns det exempel där designprinciper följs och när de bryts. Intrycket ges att om någon designprincip bryts så måste några andra följas får att designen som helhet ska hålla ihop. Navins sida framstår som den svagare av de tre framförallt på grund av kontrastproblemen. I övrigt verkar den följa designprinciper men inte skapa ett särskilt orginellt intryck som de andra sidorna gör.

Analys av egen sida
-----------------------

Val av färg och typsnitt på sidan ger den inte ett särskilt professionellt intryck. Då syftet med sidan är i stor mån att lära sig så kan sidan delvis ses som uppfylla sitt syfte men det finns utrymme att utforska designprinciper ytterligare.

På teknologisidan och rapportersidan går det att finna tredjedelsregeln i hur de olika lådorna är uppdelade.

En viss känsla av djup går att finna med hjälp av headerns lilla avstånd från toppen av sidan vilket ger intrycket av att headern ligger ovanför en bakgrund. Detta förstärks ytterligare med hover effekten på länkarna i navigationen som ger intrycket av att släppa fram bakgrunden bakom. Detta kan förmodligen förstärkas ytterligare.

Det saknas tydligt balans i headern. Ett annat arrangemang av länkarna i headern kan förmodligen vara fördelaktigt för att väga upp logon och titeln på vänstersidan. Även footern kan förmodligen balanseras upp.

Sidonavigationen på Technologies-/Rapportsidorna står inte ut särskilt mycket. Jag ska försöka använda lite framing och djup för att få det att stå ut ytterligare.

Sidan upplevs som väldigt statisk så jag vill få till lite mer rörelse i sidan med lite animationer.

Ändringar jag gjorde:
Lade till animationer kring navigationen för att få rörelse.
Lite justeringar i headern..
I footern spred jag ikonerna för att det skulle bli bättre balans.
Jag använde mig av linjer/framing i ändringar av sidebarnavigationen i technologies-/rapportsidorna.
Jag ändrade även typsnittet till något jag tyckte såg lite mer formellt ut.




Övrigt
-----------------------

Av Martin Granstad